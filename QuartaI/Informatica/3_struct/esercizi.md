# Esercizi sulle struct
## Esercizio 1.
Si crei la struttura libro, in cui ogni libro ha un codice numerico (numero intero) che lo caratterizza, un numero di pagine e un costo.
Si memorizzino i dati di tre libri e si calcoli il costo medio per pagina dei libri e si stampino i dati dei tre libri in ordine crescente di costo per pagina.

## Esercizio 2.
Si definisca una struct tavolo per memorizzare i tavoli prodotti da un artigiano; per ogni tavolo si memorizzino il numero massimo di persone che ci possono stare sedute intorno, le dimensioni (altezza da terra, lunghzza e larghezza del piano) in metri.
Si memorizzino i dati di quattro tavoli e si dica il numero totali di posti tra i quattro tavoli e la superficie di tavolo media a persona per ognuno dei quattro tavoli e quella media a persona in totale tra i quattro tavoli.

## Esercizio 3.
Definire una struct casa per memorizzare i dati delle case da parte di un’agenzia immobiliare, ogni casa è caratterizzata da un numero intero di metri quadri, dalla classe energetica (definita da una lettera, dove la A rappresenta la casa a minor consumo energetico la F quella a maggior consumo) e dal costo in migliaia di euro.
Chiedere all’utente i dati di tre case e poi dire qual è quella col minor costo al metro quadro e quella con la migliore classe energetica (in caso di parità di livello di classe energetica si riporti quella più grande).

## Esercizio 4.
Definire una struct data che memorizzi giorno, mese e anno.
Leggere da un file input.txt 10 date di nascita (in ogni riga del file ci saranno giorno, mese e anno separati da spazi) far inserire all’utente la data odierna e verificare quante date di nascita corrispondono a maggiorenni.


## Esercizio 5.
Definire una struct livelloLinguistico che memorizzi il livello del certificato linguistico di uno studente; il livello è definito da una lettera e da un numero (ad esempio: A1, B2, C2).
Creare una struct classe definita dall’anno e dalla sezione (5F, 3C, …).
Creare una struct studente con codice numerico studente, classe e livello linguistico.
Memorizzare 5 studenti (leggendo i dati da tastiera o da un file input.txt) e verificare se c’è qualche studente di una classe inferiore che ha un livello linguistico più alto di uno studente di una classe superiore e nel caso stamparne i dati.